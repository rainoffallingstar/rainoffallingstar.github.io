---
layout: mypost
title: 马尾游记
categories: [散文小记]

---

### 

### 马尾游记

马尾者，兵家之重镇也，居东南之一隅，窥闽江之东流，自清颓势以来，重臣救危，师夷邦之长技，经营船政，是以整敇军事，由是英雄儿女，壮士扼腕，毕尽其力，至于马江一役，重创其基，盖天时人事，不能不感慨矣。

余之游马尾也，适逢冬日，气息温润，天高澄澈，盖闻此前清造船要地，海军之学堂也。遂奇之。入博物馆，入门则见左公塑像，威严而立，登楼观之，所陈列者，铁甲，重炮，兵船之列也，其产地者，则洋造国产均有之也，又览学堂历史，则海军将士，名册罗列，盖昔时之海军，甲午之英烈，半出于此，于是心骇然焉，出而登后山。

后山者，故英领事馆所在也，绿树之间，石墙林立，高楼十字者，故教堂也，梅园监狱，羁押国人之所也，昔列强依据之地，今独留遗迹而已，教堂所在，一变咖啡小店，英人出入之所，而今少年游览之地也。上而临顶，炮台高耸，遥指江口，或曰，此前马江之役，击敌之利器也。听而余颇为震动，遂往而观览战史，出而依栏，一览闽江山水，遥想当日奋死之时，轮船帆羽，陈列江上，何其雄伟之状也!炮台怒吼，山林震动，何其壮烈之姿也!至于覆败，亦何悲哉!

其时微风拂面，阳光轻洒，正温和天气，左右少年若干悠然而立，执笔写意，宛然江天水色。岁月无声，是和平之日久，山河变迁，唯炮台之永眠，天地寂然，现世安稳，岁月静好。

午后，往船政局旧址观之，府内有一后园，园内假山流水，游鱼小荷，余尤喜之，出而游学堂，通隧道而反。
